\chapter{Wstęp}
Globalny dostęp do Internetu spopularyzował rozpowszechnianie się aplikacji oraz serwisów internetowych. Obecnie coraz więcej przedsiębiorstw decyduje się na implementację swoich rozwiązań w takiej postaci. Zaletą takich rozwiązań są minimalne wymagania sprzętowe użytkownika - aplikacja stoi na zewnętrznym serwerze, który komunikuje się z klientem za pośrednictwem protokołu http, zatem od użytkownika wymagane jest jedynie urządzenie z dostępem do internetu.

Zastosowanie aplikacji internetowych pozwala zatem dotrzeć z potencjalnym produktem do większej liczby konsumentów bez konieczności instalowania dodatkowego oprogramowania. Wystarczą jedynie urządzenia które użytkujemy na co dzień - od komputerów aż po smartfony.

Obecnie dużą popularnością cieszy się podejście do tworzenia tzw. Single-Page Application. Czyli aplikacji, których głównym założeniem jest wysyłanie do użytkownika jednego pliku HTML, który na bieżąco podmienia swoją zawartość z poziomu przeglądarki. W trakcie korzystania z programów, strony internetowe nie są przeładowywane, co powoduje szybsze działanie aplikacji oraz pozytywnie wpływa na doświadczenia użytkowników. W przypadku starego podejścia, tzn Multi-Page Application, pliki były generowane na bieżąco po stronie serwera i wysyłane do przeglądarki co znacząco wydłużało czas ładowania strony.
\section{Cel oraz zakres pracy}
Celem pracy jest zaprojektowanie i zaimplementowanie serwisu internetowego w oparciu o  nowoczesne technik programowania, którego zadaniem jest wspomaganie planowania wyprowadzania psów na spacer. Aplikacja skonstruowana jest w oparciu o dwie główne grupy docelowych użytkowników - właścicieli oraz opiekunów. 

Zakres pracy obejmuje stworzenie aplikacji przy użyciu języka Java do stworzenia serwera oraz aplikacji dostępowej stworzonej przy pomocy frameworka Angular. Serwis pobiera i zapisuje dane przy użyciu MongoDB - nowoczesnej oraz nierelacyjnej bazie danych, która w ciągu ostatnich lat zdobywa coraz większą popularność. Wykorzystano również szereg narzędzi wspomagających i usprawniających tworzenie aplikacji.

\newpage
\section{Główne założenia projektowe}
\begin{itemize}
    \item Właściciele dostają szereg funkcjonalności, pozwalających na stworzenie profilu zwierzaka oraz zaplanowanie spacerów z deklaracją godziny oraz miejsca spaceru. Możliwe jest również wystawianie opinii po spacerze w celu weryfikacji kompetencji opiekuna.
    \item Opiekunowie otrzymują możliwość wyszukiwania spacerów, która bazuje na lokalizacji użytkownika. Aplikacja udostępnia tygodniowy oraz miesięczny wygląd planera ze spacerami, na które użytkownik się zapisał. Opiekunowie również mogą dodawać informacje o odbytym spacerze.
    \item Administracja dostaje możliwość podglądu bazy użytkowników, zwierząt oraz spacerów, jak i monitorowania samej aplikacji oraz błędów, które zgłosili inni uzytkownicy.
\end{itemize}
\section{Układ pracy}
Praca została podzielona na niżej wymienione rozdziały:
\begin{itemize}
    \item Część teoretyczna, która opisuje dokładnie wykorzystane technologie, techniki oraz programy, które zostały wykorzystane przy implementacji pracy

    \item Część implementacyjna, która skupia się na szczegółach dotyczących implementacji aplikacji oraz zawiera opis funkcjonalny.

    \item Podsumowanie, które streszcza proces tworzenia aplikacji, oraz prezentuje dalsze możliwości rozwoju aplikacji w przyszłości.
\end{itemize}

% Praca dyplomowa
% \begin{itemize}
%         \item Wstęp $\frac{1}{3}$ strony
%         \item Cel pracy $\frac{1}{3}$ strony
%         \item Zakres pracy $\leftarrow$ co jest w pracy
%         \item Część teoretyczna: wprowadzenie, opis, technologie
%         \item Część implementacyjna: szczegóły implementacyjne, opis funkcjonalny
%         \item Podsumowanie
%         \item Spis tabel, rysunków, literatury
% \end{itemize}
